<!DOCTYPE html> <html lang='zh-cn'> <head> <meta charset='utf-8'> <meta name='viewport' content='width=device-width, initial-scale=1'> <meta name='description' content='仿骆宾王作'> <meta name="generator" content="Hugo 0.30.2" /> <title>为落梅小筑讨翩翩鬼魅檄 • 亭子间先生</title> <link rel='canonical' href='/doushi/030312/'> <link rel='icon' href='/favicon.ico'> <link rel='apple-touch-icon' href='/apple-touch-icon.png'> <link rel='stylesheet' href='/assets/css/main.minimo210.css'><link rel='stylesheet' href='/dist/zoom.css'> </head> <body class='page type-doushi'> <div class='site'> <a class='screen-reader' href='#main'>Skip to Content</a> <header id='header' class='header-container'> <div class='header site-header'> <nav id='main-menu' class='main-menu-container' aria-label='Main Menu'> <ul class='main-menu'> <li> <a href='/'>扉</a> </li> <li> <a href='/doushi/'>斗室</a> </li> <li> <a href='/jianwai/'>槛外</a> </li> <li> <a href='/kan/'>龛</a> </li> </ul> </nav> <div class='header-info'> <p class='site-title title'>蜗庐</p> <p class='site-description subtitle'>尽日方寸中，澹然无所欲。</p> </div> </div> </header> <main id='main' class='main'> <article lang='zh-cn' class='entry'> <header class='header-container'> <div class='header entry-header'> <div class='header-info'> <h2 class='title'>为落梅小筑讨翩翩鬼魅檄</h2> <p class='subtitle'>仿骆宾王作</p> </div> <div class='meta'> <span class='posted-on'><svg class='icon' viewbox='0 0 24 24' stroke-linecap='round' stroke-linejoin='round' stroke-width='2' aria-hidden='true'> <rect x="3" y="4" width="18" height="18" rx="2" ry="2"/> <line x1="16" y1="2" x2="16" y2="6"/> <line x1="8" y1="2" x2="8" y2="6"/> <line x1="3" y1="10" x2="21" y2="10"/> </svg><span class='screen-reader'>Posted on</span> <time class='date' datetime='2003-03-12'>2003, 03 12</time> </span> <span class='byline'><svg class='icon' viewbox='0 0 24 24' stroke-linecap='round' stroke-linejoin='round' stroke-width='2' aria-hidden='true'> <path d="M21,21V20c0-2.76-4-5-9-5s-9,2.24-9,5v1"/> <path d="M16,6.37A4,4,0,1,1,12.63,3,4,4,0,0,1,16,6.37Z"/> </svg><span class='screen-reader'>by</span>亭子间先生</span> </div> </div> </header> <div class='entry-content'> <p>彼翩翩鬼魅者，性非和顺，德实拙劣。昔惑恒娥登月，曾以迷药伺羿。及至今时，搅乱清境。潜隐前人之荫，阴图后世之誉。入坛易嫉，蛾眉不肯让人；戳额善辩，刁口未能服众。践坛主于翚翟，陷吾辈于聚麃。加以虺蜴为心，豺狼成性。近狎邪僻，谋害愚痴。蔑姊藐兄，轻师怠友。神人之所共嫉，天地之所不容。犹复包藏祸心，窥窃主职。上之挚交，踹之于粪土；其之宗盟，假之以颜色。呜呼！谢道韫之不作，聂隐娘之已亡。鸩笑鲲鹏，示天祚之将尽。鼠讥獬豸，表法度之遽衰。</p> <p>落梅孤竹孓遗，累世簪缨。负前代之重望，展当世之英名。虞舜帝之兴悲，良有以也；陈哀公之流涕，岂徒然哉！是用气愤风云，志安其境。因群交之失望，顺众友之推心。爰举义旗，以清妖孽。</p> <p>外连中三，内尽论坛；高士云集，摩踵接肩。北溟南浦，仓积之才靡穷；西华东泰，匡扶之功何远！班声动而北风起，剑气冲而南斗平。喑呜则山岳崩颓，叱吒则风云变色。以此制敌，何敌不摧？以此图功，何功不克？</p> <p>公等或为盟友，或协敌亲；或膺重寄于话言，或受顾命于宣室。言犹在耳，慨岂忘心。滴水之恩无忘，涌泉之心当涸？倘能僻邪引正，收降鬼魅，共举勤主之勋，无误兴室之命，凡诸爵赏，同指山河。若其眷恋穷城，徘徊歧路，坐昧先几之兆，必贻后至之诛。请看今日之小筑，竟是谁家之天下！</p> </div> <footer class='entry-footer-container'> <div class='entry-footer'> </div> </footer> </article> <nav class='entry-nav-container'> <div class='entry-nav'><div class='prev-entry'> <a href='/doushi/020608/'> <span aria-hidden='true'><svg class='icon' viewbox='0 0 24 24' stroke-linecap='round' stroke-linejoin='round' stroke-width='2' aria-hidden='true'> <line x1="20" y1="12" x2="4" y2="12"/> <polyline points="10 18 4 12 10 6"/> </svg></span> <span class='screen-reader'>Previous post</span>从质疑《昆仑山在哪里》一文推说开去</a> </div><div class='next-entry'> <a href='/doushi/030520/'> <span class='screen-reader'>Next post</span>莲湖一梦<span aria-hidden='true'><svg class='icon' viewbox='0 0 24 24' stroke-linecap='round' stroke-linejoin='round' stroke-width='2' aria-hidden='true'> <line x1="4" y1="12" x2="20" y2="12"/> <polyline points="14 6 20 12 14 18"/> </svg></span> </a> </div></div> </nav> </main> <footer id='footer' class='footer-container'> <div class='footer'> <div class='copyright'> <p> &copy; <script>document.write(new Date().getFullYear())</script> Snail Shell </p> </div> </div> </footer> </div><script src='/assets/js/main.minimo210.js'></script><script src='/dist/zoom-vanilla.min.js'></script> </body> </html>